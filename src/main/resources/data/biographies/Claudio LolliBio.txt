Claudio Lolli (Bologna, 28 marzo 1950 – Bologna, 17 agosto 2018) è stato un cantautore, insegnante e 
scrittore italiano. È considerato uno fra i cantautori più impegnati. Oltre a temi politici, Lolli ha 
saputo trattare nell'arco di una trentina d'anni, incidendo una ventina di album, i più profondi temi 
dell'essere umano, quali la desolazione e la crisi, e problematiche sociali e culturali. Oltre a essere 
un cantautore, Lolli è stato anche uno scrittore e poeta, e, dagli anni ottanta, professore liceale.